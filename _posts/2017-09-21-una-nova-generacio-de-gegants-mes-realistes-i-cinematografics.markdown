---
title: Una nova generació de gegants més realistes i cinematogràfics
date: 2017-09-21 19:21:00 +02:00
original: https://puntpla.cat/jordi-arnau-espuga-constructor-gegants/
cloudinary: gegants_kb2xnn
---

Fins ara ja ha fet 14 gegants, entre ells un Marc Antoni i una Cleòpatra. Jordi Arnau Espuga és un dels constructors d’imatgeria festiva més joves de Catalunya. Des de que era petit tenia una gran afició per aquestes figures. Vestia les cadires amb jaquetes i perruques com si fossin reis i no es perdia cap trobada del seu poble, les Borges Blanques.

Ara, de gran, s’ha especialitzat en l’ofici. Fa dos anys es va graduar en Belles Arts i durant aquest temps ha fet un curs a Navata, al taller Ventura & Hosta, i un altre a l’Escola Massana, on va estar en contacte amb alguns dels professionals més destacats de la imatgeria festiva catalana.