---
title: Les catifes de flors, de tradició familiar a Patrimoni de la Humanitat
date: 2017-06-09 19:06:00 +02:00
original: https://puntpla.cat/catifes-flors-tradicio-familiar-patrimoni-humanitat/
cloudinary: puntpla-comissio-corpus-sitges_h17ojd
---

Cada any, pels volts de juny, durant les festes del Corpus Christi -en llatí “cos de Crist”-, els sitgetans es preparen. Aquell cap de setmana en què l’església Catòlica celebra el sagrament de l’Eucaristia, aquest municipi de la costa del Garraf celebra una tradició centenària. Els seus veïns dediquen la nit de dissabte i part de diumenge al matí a engalanar els carrers fent catifes de flors.

Aquest és el cas de la Jetza Alcázar, la seva mare -que es diu igual- i la seva àvia Maria Rosa. Elles des de fa tres generacions omplen el tercer tram del carrer Major de Sitges amb gran una catifa de flors. Cada edició ho fan com una litúrgia i dissabte, a les 10 de la nit, comencen a preparar el carrer per transformar-lo.