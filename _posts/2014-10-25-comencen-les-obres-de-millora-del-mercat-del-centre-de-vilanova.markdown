---
title: Comencen les obres de millora del Mercat del Centre de Vilanova
date: 2014-10-25 21:29:00 +02:00
original: https://www.eixdiari.cat/m/doc.aspx?idDocument=51308
cloudinary: eix-associacio-de-concessionaris-paradistes-del-mercat-del-centre-de-vilanova-i-la-geltru-51009_pst3rs
---

La setmana que ve començaran les obres de millora del Mercat del Centre de Vilanova i la Geltrú. La subvenció, que serà de 40.000 euros, servirà per arranjar les goteres i el mecanisme del muntacàrregues. L’Associació de Concessionaris Paradistes considera que aquestes reformes són imprescindibles pel bon funcionament del Mercat, sobretot en una època en què es tenen programades moltes activitats.

Baixants en mal estat i manca de suficients desguassos. Aquestes són les principals causes per les quals la direcció del Mercat ha decidit fer reformes. “En els últims anys, cada que cop que queia un aiguat es produïen filtracions a les parades —afirma el director, Fermin Roca— arriba un moment en que la situació s’ha fet insostenible”. Per aquest motiu s’impermeabilitzaran els canals de la coberta, s’arreglaran els baixants i es construiran més desguassos. D’altra banda, també es repararà el mecanisme del muntacàrregues perquè té avaries constants.